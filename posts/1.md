title:La Closed Beta di FracturaMC
date:05/11/2024
author:RickySHD

Avventurieri, preparate le vostre mappe e affilate le vostre spade! È arrivato il momento di mettere piede nelle terre di Fractura. Da **questo weekend**, infatti, avrà inizio la Closed Beta che vi permetterà di esplorare in anteprima questo mondo affascinante e pieno di misteri da scoprire.

Prima di entrare nel dettaglio vi inviterei a dare un'occhiata al *teaser trailer* rilasciato pochi giorni fa sul [canale ufficiale](https://www.youtube.com/@FracturaMC) di Fractura: costruiamo un po' di hype prima! 

<iframe width="560" height="315" src="https://www.youtube.com/embed/ccx9D2aCYbQ?si=FiGhTKEFPAzFbnjV&amp;controls=0" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

## Un'avventura a fasi
Per garantire la migliore esperienza possibile e raccogliere preziosi feedback dalla community, abbiamo deciso di strutturare l'accesso alla Closed Beta in modo graduale. L'orario di gioco sarà **limitato a specifici giorni della settimana** e verrà costantemente monitorato per apportare eventuali modifiche in base alle vostre segnalazioni. Questo ci permetterà di ottimizzare i server e risolvere eventuali problemi tecnici prima del lancio ufficiale. *Indicativamente* le sessioni della Closed Beta si svolgeranno dal venerdì alla domenica in orari serali: per conoscere gli orari effettivi ed eventuali modifiche ti consigliamo di entrare nel nostro server [Discord](https://dsc.gg/fracturamc)!

## Un mondo in continua evoluzione
Durante la Closed Beta, potrete dare un primo assaggio a un mondo in continua evoluzione. In questa fase, avrete accesso a una porzione selezionata delle funzionalità che caratterizzeranno l'esperienza completa di FracturaMC. Man mano che ci avvicineremo al lancio ufficiale, sveleremo nuove __aree__ da esplorare, __meccaniche__ di gioco più profonde e __sistemi di progressione__ più articolati. Il vostro feedback sarà fondamentale per affinare l'esperienza di gioco e rendere FracturaMC un server unico nel suo genere: ricordate di _partecipare attivamente_ alla discussione nel server Discord! Ogni vostro contributo, suggerimenti o segnalazioni di problemi che siano, ci aiuterà a creare un mondo sempre più ricco e coinvolgente, dove ogni giocatore potrà trovare la propria avventura.

## Come partecipare
Al momento l'accesso alla Closed Beta è limitato a un numero ristretto di giocatori, divisi tra i vincitori del recente evento di Halloween, _Spooktura_, ed altri estratti dalle **pre-registrazioni** ricevute. Tuttavia, stiamo preparando diverse iniziative che vi permetteranno di ottenere un invito: tenete d'occhio i nostri canali social, il server Discord ed il sito ufficiale per scoprire come partecipare. Inoltre, vi re-invitiamo a [pre-registrarvi](/) per avere modo di essere estratti ed avere accesso alla Closed Beta! 

_PS: se siete già registrati __non serve__ ripetere la registrazione in quanto non aumenta le possibilità di venir estratti._

## Reset e progressi
Ci tieniamo ad avvisarvi subito: al termine della Closed Beta verrà _sicuramente_ effettuato un **reset completo del server**; potrebbero anche essere effettuati dei reset intermedi durante la beta stessa per apportare modifiche significative al gioco. Il vostro progresso sarà ripristinato ed i vostri oggetti eliminati, eccezione fatta per i cosmetici che invece rimarranno a voi. Anche il mondo verrà ripristinato per dare a tutti la possibilità di cominciare da zero.

---

Per questo post è tutto! Per avere maggiori dettagli vi invitiamo ancora ad entrare nel nostro server Discord e seguirci sui canali social (potete cliccare le icone qui in fondo) per restare aggiornati su eventuali cambiamenti che apporteremo alla Closed Beta. In bocca al lupo per l'estrazione e per la vostra nuova avventura a Fractura!
